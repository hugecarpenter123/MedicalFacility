<!DOCTYPE html>
<html lang="pl">

<head>


	<!-- Przekopij powyżej swoje znaczniki meta  -->
</head>

<body>
	<header>
		<img src="../grafika/logo.png" alt="logo strony">
	</header>
	<div id="strona">
		<main>


			<h1>Historia pływania</h1>

			<h2>4. Pływanie na zimiach polskich</h2>
			<p>
				Na ziemiach polskich bardzo aktywnie propagowali umiejętności pływackie
				działacze Komisji Edukacji Narodowej
				(1773-1794). Grzegorz Piramowicz (1735-1801) pisał: Niechaj dzieci wprawiają
				się w pływaniu z należytą
				ostrożnością. Rzecz jest bardzo łatwa, kiedy się wcześnie przyuczać zaczną.
				U dawnych ludzi za nikczemnych
				miano tych, którzy pływać nie umieli. Ogólne zalecenia Piramowicza
				wprowadził w życie Tadeusz Czacki
				(1765-1813), opracowując szczegółowe przepisy nauki pływania w Liceum
				Krzemienieckim.
			</p>
			<p>
				W tym też okresie, zatem prawie 250 lat po ukazaniu się pierwszej książki o
				pływaniu, Oronzio de Bernardi,
				Włoch, opublikował dzieło "Człowiek pływający, czyli sztuka rozumowana
				pływania” (1794). Po raz pierwszy
				autor przedstawił tu naukowe podstawy pływania, a metodykę nauczania oparto
				na wiadomościach z nauk
				ścisłych. Według Uernardiego kąpielisko ["¦] powinno być miejscem
				najpoważniejszych eksperymentów
				dynamicznych, hydrostatycznych i mechanicznych. W książce autor uzasadnia
				potrzebę, wykorzystania wiadomości
				o pływalności ciała ludzkiego, jego ciężarze właściwym i działaniu środka
				ciężkości ciała dla bardziej
				rozumowanego, a nie tylko intuicyjnego doboru metod nauczania. Bemardi był
				jednym z pierwszych, którzy
				eliminowali powszechnie wówczas stosowane przybory podtrzymujące ciało
				pływaka w wodzie, zakładając, że
				wyporność ciała ludzkiego jest wystarczająca dla swobodnego unoszenia ciała
				bez ruchu na powierzchni wody.
			</p>

			<p>
				Z książki Bernardiego, przetłumaczonej z włoskiego na niemiecki w 1797 r.,
				skorzystał Johann Christoph Friedrich Guts Muths (1759-1839), opracowując "Mały podręcznik sztuki
				pływania dla samouctwa” (1798). Uzupełnił on metodę Bernardiego własnymi doświadczeniami z nauczania
				pływania w Schnepfenthal. Zaczął używać sporo przyborów i przyrządów podtrzymujących ciało w wodzie.
				Jemu właśnie
				przypisuje się wprowadzenie do nauki pływania tzw. pływania "na wędce” (uczeń przypasany jest do dużej
				wędki, a nauczyciel, trzymając wędzisko, nie dopuszcza do zbyt głębokiego zanurzenia się ucznia). Mimo
				wprowadzenia licznych ćwiczeń praktycznych na brzegu – "na sucho”, Guts Muths docenił celowość oswajania
				początkujących pływaków z wodą. Zalecał mianowicie trzy etapy nauczania pływania: oswojenie z wodą,
				ćwiczenia na lądzie i ćwiczenia wwodzie, przy czym ćwiczenia oswajające miały za zadanie przezwyciężenie
				"nieprzyjemnych wrażeń” towarzyszących zanurzaniu się w wodzie.
			</p>

			<p>
				W popularyzacji pływania szczególne znaczenie miała służba wojskowa. Już
				Piotr I Wielki (1672-1725), twórca nowoczesnej Rosji, w regulaminie dla oficerów nakazywał, aby
				wszystkich
				żołnierzy bez wyjątku […] uczyć pływać. Nie wszędzie są mosty (Butowicz 1965, s., 25). Kiedy po wojnach
				napoleońskich w Europie tworzono nowoczesne armie, pływanie zajmowało poczesne miejsce w szkoleniu
				żołnierzy.
				Pierwsze systemy zbiorowego nauczania pływania powstały z udziałem oficerów i przy jednostkach
				wojskowych. W korpusie inżynieryjnym carskiej armii około 1830 r. utworzono dwa specjalne bataliony
				pływackie, a
				jeden z oficerów – Leonid Konkin wydał w 1876 r. książkę "Oddziały pływackie w wojskach inżynieryjnych i
				nauczanie pływania”.
			</p>

			<p>
				W armii pruskiej szczególnego znaczenia nabrała działalność generała Ernsta
				von Pfuela, twórcy pierwszych kąpielisk w Berlinie oraz autora książki "O pływaniu” (1817). Był on
				propagatorem nauczania przede wszystkim ruchów "żabką” na lądzie, często z pomocą specjalnie
				skonstruowanych urządzeń. Podobną metodę
				nauczania pływania w wojsku francuskim propagował major d’Argy (1851), który
				dowodził, że po doskonałym wyćwiczeniu ruchów na lądzie można bez dodatkowych ćwiczeń z powodzeniem
				pływać w wodzie.
			</p>

			<p>
				W tym czasie na ziemiach polskich, na terenie tzw. Królestwa Kongresowego,
				powstała w Warszawie wojskowa szkoła pływania (w Kaliszu taką szkołę posiadał Korpus Kadetów).
				Popularność pływania wzrosła w połowie XIX w. również wśród osób cywilnych.
				Powstało wiele cywilnych szkół pływackich, a uzasadnienie ich istnienia znajdujemy m.in. w słowach
				pruskiego ministra wychowania, napisanych w 1883 r.: pływanie […] to ideał ideałów harmonijnego
				kształtowania człowieka. Nie ma ćwiczenia ciała, którego skuteczność można by porównać z dobrze
				prowadzoną nauką
				pływania (Luber 1922, s. 14). W tym okresie historycznym szczególną zasługę w propagowaniu nowych metod
				nauczania, a także organizacji szkolnictwa pływackiego na ziemiach niemieckich, przypisuje się ( Carlowi
				Kulerowi i H.O. Klugemu, autorom obszernego podręcznika pływania z 1870 r. (jest to również pierwsza
				publikacja o sportowych skokach do wody).
			</p>

			<p>
				Autorzy ci przywiązywali duże znaczenie ćwiczeniom oswajającym z
				woda, i utrzymującym ciało w równowadze na wodzie. Ćwiczenia na lądzie dotyczyły nauczania takich
				ruchów, za pomocą których można było pływać na piersiach i na grzbiecie. Program pierwszej klasy
				pływania
				obejmował pływanie na wędce, poprzedzone skokiem do wody jako sprawdzianem odwagi. W drugiej klasie
				uczeń
				przywiązywany był już tylko do luźnej linki. Zwracano uwagę na kształtowanie siły i wytrzymałości.
				Jeżeli
				uczeń umiał wykonać w wodzie 300 ruchów "żabkowych” bez przerwy, przechodził do trzeciej klasy
				pływackiej.
				W tej klasie pływał już bez wędki i bez linki, jedynie z asekuracją nauczyciela. Uczył się pływania na
				grzbiecie, obracania na piersi oraz "stania” w głębokiej wodzie. W klasie czwartej pływał na dłuższe
				dystanse, przepływał rzeki lub dłuższe odległości w wodzie stojącej. Po ukończeniu czwartej klasy
				pływackiej, kiedy uczeń pływał już bez wyraźnych oznak zmęczenia żabką na piersiach przeszło pół
				godziny, uznawano,
				że jest wykształconym pływakiem, chociaż edukacji nie uważano za zakończoną.
			</p>


			<footer>
				<p>Copyright &copy; 2022 Szkoła Pływania &bdquo;Żabka&rdquo;</p>
				<p><a href="mailto:osoba@zst.tarnow.pl">osoba@zst.tarnow.pl</a></p>
			</footer>
	</div>
</body>

</html>