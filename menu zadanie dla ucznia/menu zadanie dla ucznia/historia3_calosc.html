<!DOCTYPE html>
<html lang="pl">

<head>


	<!-- Przekopij powyżej swoje znaczniki meta  -->
</head>

<body>
	<header>
		<img src="../grafika/logo.png" alt="logo strony">
	</header>
	<div id="strona">
		<main>
	

			<h1>Historia pływania</h1>

			<h2>3.Średniowieczna Europa</h2>
			<p>
				Okres średniowiecza w Europie wiąże się z rozwojem filozofii
				chrześcijańskiej, która – zwłaszcza w swym wczesnym okresie – doskonalenie i rozwój duszy jednoznacznie
				przeciwstawiała
				marności i niedoskonałości ciała, a życiu niedoskonałemu, doczesnemu – życie doskonałe, wieczne.
				Przekonania te nie mogły sprzyjać rozwojowi umiejętności pływania. Popularniejsze były wówczas
				twierdzenia, że
				czyste ciało to grzeszna dusza czy ciepła woda zarzewie grzechu rozbudza.
			</p>

			<p>
				Istnieją jednak dowody na to, żeSłowianie pływali sprawnie.
				Budowali dobrze zorganizowane osiedla nad wodą (np. Biskupin), uprawiali
				rybołówstwo, a więc sztuka pływania była im zapewne znana. Rycerz średniowiecza musiał umieć pływać,
				pływanie
				było bowiem jedną z cnót rycerskich.
			</p>

			<p>
				Przełomem, także w historii pływania, stała się nowa era myślenia i
				działania – odrodzenie. Od XV w., pod wpływem filozofii Wschodu, w wyniku odczytywania na nowo dzieł starożytnych
				Greków i Rzymian zainteresowano się znów życiem doczesnym człowieka, a zatem i jego rozwojem oraz
				doskonałością fizyczną. Pojawiły się opracowania, w których jednoznacznie zwracano uwagę na walory pływania. W dziełach filozoficznych, zawierających uwagi o wychowaniu młodzieży, znajdujemy również wskazówki o
				celowości nauczania pływania.
			</p>

			<p>
				Francois Rabelais (1494-1553) w utworze "Gargantua i Pantagruel” pisze o
				pływaniu wszechstronnym, nurkowaniu, a także skokach do wody. Fragmenty dotyczące sztuki pływania
				znajdujemy również w wierszach polskiego poety okresu renesansu, Jana Kochanowskiego (1530-1584).
				Pierwszym dziełem poświęconym wyłącznie pływaniu była wydana w roku 1538
				przez Mikołaja Wynmanna napisana po łacinie książka "Pływak", czyli o sztuce pływania dialog wesoły i przyjemny	w czytaniu”. Wynmann, profesor uniwersytetu w Eisenstaedt, był przez pewien czas rektorem szkoły w Nysie na Dolnym Śląsku. Jego dzieło jest pierwszym podręcznikiem nauki pływania. Autor podkreśla w nim jednak, że nie przezwyciężono jeszcze śladów szkoły średniowiecznej. Wspomina m.in., że kiedy uczeń ze szkoły
				parafialnej kościoła św. Elżbiety we Wrocławiu utonął w Odrze, nauczyciel za nieposłuszeństwo wymierzył ciału zmarłego karę chłosty.
			</p>

			<p>
				W 1587 r. Anglik Everard Digby wydał (również po łacinie) książkę "O
				sztuce pływania”. Jak wynika z jej treści, celem pływania było jedynie unoszenie się na powierzchni
				wody, a nie
				– jak to jest rozumiane współcześnie – szybka lokomocja w wodzie. Ruchy człowieka w wodzie różniły
				się od współczesnych nam stylów pływackich. Digby pisze np. o pływaniu na grzbiecie: gdy pływamy z
				twarzą ku
				górze, prawą ręką chwytamy lewą nogę i przeciwnie, co chwila coraz to inna goleń podnosi się i opuszcza.
				Obok opisu stylu pływania zbliżonego do pływania żabką” czy "na boku" znajdujemy również sposoby
				nazywane: "ugniatanie wód, "pływanie z zakładaniem nogi jedna na drugą", czy
				"kozi skok”
			</p>.

			<p>
				Książki o pływaniu zyskały większą popularność, kiedy zaczęto je wydawać w
				językach narodowych. We Francji wydano opracowanie Melchisedecha Thevenota (wolne tłumaczenie książki
				Digby’ego na francuski) pt. "Artde Nager Demontre par Figures (Paris 1696). Podręcznik ten był następnie
				tłumaczony na angielski, włoski i rosyjski (1782). Mimo coraz szerszego zasięgu publikacji o pływaniu, a
				także
				sporadycznych wypowiedzi lekarzy o pozytywnym wpływie pływania na organizm (np. "De arte
				gymnastica” Hieronima Mercurialisa, 1573) umiejętność pływania w XVI"”XVII w. była dana tylko
				nielicznym.
				Dopiero w XVIII stuleciu zaproponowano powszechne wprowadzenie pływania do systemu wychowania młodzieży.
				Już
				w dziełach Johna Locke’a (1632 -1704), a później u Jeana Jacąuesa Rousseau (1712-1778) i Johannesa
				Bernharda
				Basedowa (1724-1790) znajdujemy opinie o społecznych, wychowawczych i zdrowotnych efektach umiejętności
				pływania.
			</p>

	



			<footer>
				<p>Copyright &copy; 2022 Szkoła Pływania &bdquo;Żabka&rdquo;</p>
				<p><a href="mailto:osoba@zst.tarnow.pl">osoba@zst.tarnow.pl</a></p>
			</footer>
	</div>
</body>

</html>