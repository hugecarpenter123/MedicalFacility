<!DOCTYPE html>
<html lang="pl">

<head>


	<!-- Przekopij powyżej swoje znaczniki meta  -->
</head>

<body>
	<header>
		<img src="../grafika/logo.png" alt="logo strony">
	</header>
	<div id="strona">
		<main>


			<h1>Historia pływania</h1>

			<h2>5. Początek i rozwój pływania sportowego.</h2>
			<h2>Początek i rozwój pływania sportowego.</h2>
			<p>
				Ostatnie lata XIX w. rozpoczęły nową erę pływania – pływanie sportowe.
				Rozwój ruchu sportowego w Anglii i na
				świecie zdecydował o tym, że pływanie z samej tylko umiejętności
				pokonywania
				żywiołu przekształciło się w konkurencję sprawdzającą, jak szybko człowiek
				może pływać. W Anglii w 1869
				r. powstało Amatorskie Stowarzyszenie Pływania (ASA), które skupiało osoby
				pragnące
				współzawodniczyć o tytuł najszybszego pływaka.
				W ślad za Anglikami tworzyli swe sportowe organizacje pływania Szwedzi
				(1882), Niemcy i Węgrzy (1886), Francuzi (1887), Holendrzy i Amerykanie z
				USA (1888), Włosi i Austriacy
				(1889).
			</p>

			<p>
				W 1871 r. odbyły się pierwsze pływackie mistrzostwa Anglii i wydarzenie to
				uważa się za początek pływania sportowego w świecie. W 1889 r. w
				Budapeszcie zorganizowano pierwsze międzynarodowe zawody pływackie.
				Już od pierwszych nowożytnych Igrzysk Olimpijskich w 1896 r. pływanie, wraz
				z siedmioma innymi dyscyplinami sportu, zostało włączone do programu
				igrzysk.
			</p>
			<p>
				Brak jednolitych przepisów międzynarodowych pływania sportowego sprawiło, że organizatorzy ustalili
				jedynie dystans (100, 500, 1200 m), a pływacy płynęli stylem dowolnym, mając możliwość jego zmiany w
				czasie pokonywania odległości. Z inicjatywy pierwszej organizacji sportowej pływania, ASA,
				przedstawiciele
				ośmiu krajów europejskich 19 lipca 1908 r. powołali Międzynarodową Federację Pływania (FINA). Od tego czasu Federacja ustalała przepisy sportowe oraz organizowała wszystkie poważniejsze spotkania międzynarodowe.
				Zostały też ustalone dystanse i konkurencje, w których można było bić rekordy pływackie i startować w zawodach międzynarodowych. Dopiero w kolejnych, V Igrzyskach Olimpijskich w 1912 r. po raz pierwszy startowały kobiety. W okresie powstawania pływackiego ruchu sportowego w świecie Polska była pod zaborami.
			</p>


			<p>
				Organizowano,zwłaszcza na ziemiach polskich pod zaborem austriackim,
				spotkania sportowe, a w czasie Zlotu Grunwaldzkiego, w 500-lecie bitwy pod Grunwaldem, w 1910
				r. w Krakowie odbyły się zawody pływackie z udziałem pływaków nie tylko spod zaboru austriackiego, lecz
				i
				rosyjskiego. Na ziemiach pozostających pod zaborem pruskim, mimo bujnego rozwoju pływania w Prusach,
				udział Polaków w sporcie był niemożliwy z powodu dyskryminacyjnej polityki rządu pruskiego. Polski sport
				pływacki
				organizował się tu dopiero po uzyskaniu niepodległości: w 1922 r. powstał Polski Związek Pływacki, a w
				1923 r. został on przyjęty do FINA. Od 1922 r., co roku organizuje się mistrzostwa Polski w pływaniu. W
				okresie międzywojennym najlepszym pływakiem był Kazimierz Bocheński, którego rekord Polski na 100m
				stylem dowolnym 1:00,4 min, ustanowiony w 1930 r., przetrwał 20 lat. PZP zapraszał trenerów i
				instruktorów pływania z zagranicy. W latach międzywojennych treningi w Polsce prowadzili Kurt Wiessner z
				Austrii, autor
				bardzo popularnej w latach 30. książki o naturalnej metodzie nauczania pływania, M. von Schell z Belgii,
				H. Steep z USA, a także wybitny specjalista piłki wodnej B. Rayki z. Węgier.
			</p>


			<p>
				Od 1973 r. FINA organizuje mistrzostwa świata w pływaniu. Pierwsze zawody
				tej rangi odbyły się w Belgradzie. Uczestniczyło w nich 428 pływaków z 42 krajów całego świata.
				Kolejność
				nieoficjalnej punktacji krajów była wówczas następująca: USA, NRD, Australia, ZSRR, Kanada. Obecnie
				najsilniejszymi ośrodkami pływania sportowego są: USA, Australia, Włochy, Szwecja, Niemcy, Chiny i
				Rosja.
			</p>
			<p>
				Zawody w pływaniu sportowym odbywają się na specjalnie zbudowanych
				pływalniach, które spełniają warunki przepisów FINA. Rekordy świata notowane są obecnie zarówno na
				basenach
				50-metrowych, jak i 25-metrowych. W celu zapewnienia optymalnych warunków coraz częściej zawody
				najwyższej rangi
				organizowane są na basenach krytych o stałej temperaturze otoczenia i wody.
				Notowane są również wyniki w pływaniu długodystansowym na bardzo duże
				odległości.
			</p>
			<p>
				Pierwszym tego typu osiągnięciem było przepłynięcie kanału La Manche w 1875 r. przez 27-letniego
				kapitana marynarki brytyjskiej, Matthew Webba. Przepłynął on kanał szerokości 34,6 km w czasie 21 godzin
				44
				minut i 55 sekund. Od tej pory bardzo wielu pływaków, w tym Teresa Zarzeczańska z Poznania, przepłynęło
				kanał. W stulecie wyczynu Webba, w 1975 r., wystartowało do tego przepływu 3 tys. pływaków, z których
				tylko 205
				ukończyło konkurencję. Obecnie notuje się już rekordy przepłynięcia kanału La Manche w obie strony (a
				także
				3 razy). Po raz pierwszy przepłynął kanał z Anglii do Francji i z powrotem 42-letni Argentyńczyk
				Antonio Albertondo w 1961r., w czasie 43 godzin i 4 minut.
			</p>

			<p>
				Rozwój sportu pływackiego wiąże się z doskonaleniem techniki, ona bowiem
				przede wszystkim gwarantuje prędkość pływania.
				W początkach sportu pływackiego, tj. od pierwszych mistrzostw Anglii do
				1900r., na zawodach pływano jedynie stylem dowolnym. Oznaczało to, i do dziś oznacza, w biegach
				indywidualnych i
				w sztafecie dowolnej możliwość pływania każdym sposobem na powierzchni wody.
			</p>
			<p>
				Najmłodszą techniką sportową, a zarazem najmłodszą konkurencją w pływaniu
				sportowym, jest styl motylkowy, wprowadzony przepisami od 1 stycznia 1953 r. W stylu tym zawodnicy muszą
				wykonywać ruchy symetryczne względem długiej osi ciała, ramiona muszą być przenoszone w przód ponad
				wodą, a nogi wykonywać ruchy w dół i w górę (podobnie jak w kraulu, lecz obiema nogami jednocześnie). Po
				wprowadzeniu tej nowej konkurencji trenerzy i zawodnicy dość szybko zorientowali się, że ruch nóg z góry
				w dół
				daje większą możliwość przyspieszenia od ruchu "żabkowego". Tak powstała odmiana techniki
				nazwana delfinem, a tradycyjny styl motylkowy nie pojawia się już na basenach.
			</p>

			<p>
				W pierwszych latach rozwoju delfina zwrócono uwagę na bardzo efektywną pracę
				nóg i całego tułowia. Zawodnicy po starcie płynęli 20-30 m pod wodą jedynie z pomocą ruchu nóg. Na
				dystansie, pragnąc możliwie jak najlepiej wykorzystać ruch nóg, wykonywano trzy, a nawet cztery ruchy
				nóg na jeden
				ruch ramion. W latach 60. przepisy FINA ograniczyły przebywanie delfinistów pod wodą po starcie, a
				równocześnie
				zawodnicy wytrenowali siłę, która umożliwiła bardzo efektywną pracę ramion w czasie pływania. Obecnie
				zawodnicy najczęściej posługują się techniką dwóch uderzeń nóg na jeden cykl ruchu ramion, a duża
				częstotliwość ruchów skłania do brania wdechu raz na dwa cykle ruchu ramion. Wdech wykonują bądź przez
				ruch głowy
				ku górze lub, jak w kraulu, przez skręcenie głowy w bok.
			</p>
			<p>
				Tak więc we współczesnym sporcie pływackim zawodnicy startują w pięciu
				konkurencjach indywidualnych w pływaniu: stylem dowolnym, stylem grzbietowym, stylem klasycznym, stylem
				motylkowym i stylem zmiennym, stosując następujące techniki pływania: kraulem na piersiach, kraulem na
				grzbiecie, delfinem i stylem klasycznym.
			</p>

			<footer>
				<p>Copyright &copy; 2022 Szkoła Pływania &bdquo;Żabka&rdquo;</p>
				<p><a href="mailto:osoba@zst.tarnow.pl">osoba@zst.tarnow.pl</a></p>
			</footer>
	</div>
</body>

</html>